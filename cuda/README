
Γαρμπής Παναγιώτης-Ορέστης                      1115201400025
Γκαραγκάνης Ευάγγελος                           1115201400033
Κοτρώνης Κωνσταντίνος                           1115201400074


-Σε αυτό το πρόγραμμα CUDA, υλοποιούμε την άσκηση με αρκετά διαφορετικό τρόπο σε σχέση με τις άλλες υλοποιήσεις που είναι
 βασισμένες στην MPI. Άλλωστε, χρησιμοποιούμε την κάρτα γραφικών για παραλληλία και όχι τους επεξεργαστές. Έχουμε επιλέξει
 διαφορετικούς τρόπους υλοποίησης, τα αποτελέσματα των οποίων φαίνονται και στις μετρήσεις των χρόνων. Γενικά, ως βασική
 επιλογή για την κλιμάκωση της παραλληλίας, έχουμε επιλέξει την διαμέριση σε blocks μεγέθους 1,4,9,16,25.

-Όπως και στην απλή υλοποίηση της MPI, οι σημαίες είναι ίδιες, ενώ έχουμε προσθέσει και 2 επιπλέον. Η πρώτη είναι η -s
 (0 ή 1), η οποία υποδηλώνει αν θέλουμε κατά τον υπολογισμό των γεννεών να χρησιμοποιείται η shared memory, με την οποία
 μπορεί να επιταχυνθεί η διαδικασία εξέλιξης. Επίσης έχουμε προσθέσει και την σημαία -p (0 ή 1), όπου και επιλέγουμε αν
 θέλουμε να υπολογίζουμε την περιοδικότητα του πίνακα (λίγες for δηλαδή), σε έναν μικροεπεξεργαστή της κάρτας γραφικών (1),
 ή στον κύριο επεξεργαστή (0). Στην πρώτη περίπτωση αποφεύγουμε τις μεγάλες αντιγραφές (συμφέρει για μεγάλα νούμερα), ενώ
 στην δεύτερη εκμεταλλευόμαστε την πολύ μεγαλύτερη ταχύτητα του κυρίως επεξεργαστή. Έχουν προστεθεί οι 2 αυτές επιλογές ως
 επιπλέον υλοποίηση, ώστε να ελέγξουμε τις διαφοροποιήσεις σε κάθε περίπτωση κατά την κλιμάκωση των δεδομένων.

-Ο φάκελος περιέχει 5 προγράμματα, τα οποία και είναι εντελώς ίδια, με μόνη διαφορά το μέγεθος του block (1,4,9,16,25). Μετά
 την μεταγλώττιση (πχ. nvcc gol-cuda4.cu -o gol-cuda4.out), τρέχουμε το πρόγραμμα ./gol-cuda με παρόμοια ορίσματα με αυτά
 των υπολοίπων προγραμμάτων της MPI, συν τις 2 σημαίες που περιγράψαμε παραπάνω. Όπως και στην MPI, έτσι κι εδώ αρχίζουμε
 διαβάζοντας τα ορίσματα, αρχικοποιώντας τον πίνακα και βάζοντας σε αυτόν τυχαίες τιμές ή τις ζωντανές θέσεις από αρχείο.

-Στην συνέχεια, αφού αρχικοποιήσουμε τους μετρητές χρόνου του προγράμματος, δεσμεύουμε δυναμικά δύο μονοδιάστατους πίνακες στην
 GPU με cudaMalloc, μεγέθους όσο ο αντίστοιχος δισδιάστατος με επιπλέον 2 κελιά για κάθε υποτιθέμενη σειρά και στήλη, τα οποία
 θα χρησιμεύσουν κατά την υλοποίηση της περιοδικότητας. Στον έναν πίνακα αντιγράφουμε τις τιμές του πίνακά μας που βρίσκεται
 στην κύρια μνήμη με cudaMemcopy, ενώ ο δεύτερος χρησιμεύει κατά την αντιγραφή των νέων τιμών του πίνακα σε μία γεννεά στον
 βασικό πίνακα (*swap). Έπειτα υπολογίζουμε πόσα blocks αντιστοιχούν σε κάθε grid, αλλά και πόσα threads αντιστοιχούν σε κάθε
 block, έτσι ώστε να διαμεριστούν έπειτα οι πράξεις σε κατάλληλο αριθμό blocks και threads κατά την εξέλιξη των γεννεών.

-Ύστερα από όλα αυτά, ξεκινάει η εξέλιξη για τις γεννεές που έχουμε θέσει από την γραμμή εντολών. Αν μας έχει ζητηθεί με την
 σημαία -o2 εκτυπώνουμε την κατάσταση του πίνακα σε κάθε γεννεά, ενώ με -o1 μόνο στην τελευταία (default καμία εκτύπωση).
 Αυτό γίνεται αντιγράφοντας τον πίνακα από την GPU πίσω στην CPU. Επιπλέον, όπως και στην MPI, ελέγχουμε για τις συνθήκες
 τερματισμού (εδώ δεν χρειάζεται να χρησιμοποιήσουμε κάποια αντίστοιχη MPI_Reduce, αφού οι μεταβλητές allzeros και change
 είναι κοινές). Αν έστω και ένα έχει την τιμή 1, τότε το πρόγραμμα τερματίζει (ίδια λογική με MPI).

-Σε κάθε γεννεά υπολογίζουμε την περιοδικότητα (είτε στην cpu είτε στην gpu, αναλόγως με το όρισμα -p), αντιγράφοντας ουσιαστικά
 τα ακριανά κελιά στα επιπλέον κελιά που δεσμεύσαμε στον μεγάλο μονοδιάστατο πίνακα (που αντιστοιχεί όπως είπαμε στον αντίστοιχο
 δισδιάστατο). Με αυτόν τον τρόπο, μπορούμε με το κατάλληλο (αν και λίγο πιο δύσκολο) indexing, να υπολογίσουμε εύκολα τις τιμές
 σε κάθε γεννεά συγκρίνοντας τους γείτονες, που πλέον βρίσκονται όντως σε γειτονικές θέσεις μνήμης. Αυτήν την εξέλιξη πετυχαίνουμε
 με τις συναρτήσεις evolve_kernel και evolve_kernel_shared (αναλόγως αν χρησιμοποιούμε ή όχι shared memory) της GPU. Υπολογίζουμε
 το global id του συγκεκριμένου thread που βρισκόμαστε (με τον κλασσικό τύπο), έτσι ώστε να βρούμε τους γείτονες και να φτιάξουμε
 την νέα τιμή που πρέπει να πάρει το κελί. Στην shared memory, μιας και ο νέος αυτός (shared) πίνακας υπολογίζεται σε επίπεδο block,
 είμαστε υποχρεωμένοι να αλλάξουμε λίγο το indexing, σε γενικό επίπεδο, έτσι ώστε να πετύχουμε την περιοδικότητα με τον ίδιο τρόπο.
 Για τον λόγο αυτό, υπολογίζουμε κάθε block με μικρότερο κατά 2 μέγεθος, έτσι ώστε να μπορεί να αντιγραφεί σωστά στον πίνακα της
 shared memory ο βασικός πίνακας. Φαίνεται λίγο περίπλοκο το indexing για την shared memory, αλλά λόγω της αντιγραφής που πρέπει να
 κάνουμε, υπάρχει μια μικρή τροποποίηση. Στις συγκεκριμένες συναρτήσεις αλλάζει και η τιμή των μεταβλητών τερματισμού.

-Τέλος, μετά την ολοκλήρωση όλων των γεννεών, αντιγράφεται ο πίνακας από την gpu πίσω στην cpu, ελευθερώνονται όποιοι πόροι δεσμεύτηκαν
 δυναμικά, εκτυπώνονται τα αποτελέσματα των μετρήσεων χρόνου και τερματίζεται το πρόγραμμα.

-Στον κώδικα υπάρχουν αναλυτικά σχόλια για περαιτέρω διευκρινίσεις.





